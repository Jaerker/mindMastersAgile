# Gruppreflektioner

Svara på var och en av frågorna nedan som grupp

## Frågor

### Inledning

#### Sammanfatta projektets syfte, samt era gemensamma mål

> ##### Projektets syfte:
> * Projektet syftade till att utveckla en mobilapplikation som skulle möjliggöra för användarna att bekvämt beställa kaffe och få det levererat till deras hem eller arbetsplats.
> * Applikationen skulle erbjuda en smidig och användarvänlig plattform för att välja kaffedrycker, anpassa beställningar och hantera leveransalternativ.
> * Målet var att skapa en lösning som tillhandahåller en högkvalitativ kaffeupplevelse, samt smidig leverans av drönare fram till dörren.
> 
> ##### Gemensamma mål:
>  
> * Utveckla en intuitiv och användarvänlig mobilapplikation som möter kundernas behov och förväntningar när det gäller att beställa och få levererat kaffe.
> * Säkerställa att applikationen är stabil, pålitlig och säker för kunderna att använda.
> * Skapa en positiv kundupplevelse genom att erbjuda snabba leveranser, högkvalitativa produkter och enkel kommunikation mellan användare och leverantörer.
> * Bygga en hållbar och skalbar plattform som anpassar sig till framtida behov och förändringar på marknaden för att hålla högsta kvalitet.
> * Dessa var de gemensamma målen som gruppen arbetade mot under projektet för att säkerställa att applikationen uppfyller både användarnas och företagets krav och förväntningar.

#### Hur upplevde teamet projektet initialt?
>Lite stressigt, var nyfikna hur det ska vara att jobba agilt med Scrum metoden.
>
>I början av projektet upplevde teamet initial spänning och optimism inför arbetet med applikationen. Sammantaget var stämningen positiv och vi såg fram emot att få börja arbeta och utmana oss själva!


### Planering och genomförande

#### Beskriv hur ni inom teamet planerade projektet initialt
>Vi började projektet med att skriva under ett avtal där vi fastställde reglerna för teamarbete. Därefter gick vi igenom en prototyp som vi fått av vår PO via Figma. Den gav oss en bra grund att börja med, vilket hjälpte oss att förstå produktvisionen och beskriva riktningen vi ville ta. Sedan la vi upp en strategi och portionerade ut uppdragen i en backlog.

#### Vilka steg har teamet tagit för att utveckla applikationen?
 >Efter att vi hade bestämd i vilken ordning vi skulle skriva kod för varje sida (HTML, CSS, JavaScript) skapade vi uppgiftslistor i projektledningssystemet (issue), där vi så noggrant som möjligt beskrev vad koden skulle innehålla.. Dessa listor fungerade som riktlinjer för var och en av våra utvecklare, vilket hjälpte oss att fokusera på specifika uppgifter och säkerställa samstämmighet i arbetet med applikationen.

### Teamets utmaningar och lösningar

#### Vika var de största utmaningarna för teamet?
>Den första var GitHub - uppdatera och granska våra pull requests, samt hur man tog sig an de konflikter som kunde uppkomma i samband med merge.
>
>Vi hade även delade åsikter under första sprint planning om hur projektet skulle struktureras och vilken ordning saker skulle göras.


#### Hur löste eller hanterade teamet dessa utmaningar?
>Vi hjälpte varandra genom att kolla upp och testa koden.
>
>Utmaningen med github löste vi genom att hjälpa varandra med githubs funktionalitet. Vissa i gruppen var mer erfarna i denna miljö än andra, de mer erfarna fick gå igenom saker som var rörigt för dem andra.
>
>Planeringen av sprinten gjorde vi ganska flytande och inte helt efter mall. Vi löste detta genom snabb diskussion och utgick sedan från majoritetens syn.

#### Vilka kompromisser inom teamet har ni gjort under projektets gång?
> Kompromisser var det att anpassa sig till varandra och fokusera på designen. Då vi märkte att buggar och problem med kod samt github miljön saktade ner oss valde vi att fokusera på mobilversionen över desktopversionen för att inte ha för mycket “halvklara” features vid projektets slut.

### Teamets reflektion och utvärdering

#### Vad lärde sig gruppen inom projektet?
>Under projektet fick vårt team mycket värdefulla erfarenheter och lärdomar. Vi har märkt hur viktigt kommunikation och samarbete är för ett effektivt genomförande av projekt. Vi har lärt oss hur vi bättre kan organisera vår tid och våra uppgifter för att bli mer produktiva.
>
>Det har även varit värdefullt att få lära sig arbeta med andras kod, vilket inte alltid är det enklaste.


#### Hur kan gruppen förbättra sitt samarbete framöver?
>För att förbättra vårt samarbete framöver finns det flera åtgärder som vi kan vidta. 
>* Vi behöver skapa en tydligare struktur över arbetsflödet för vårt projekt. Detta kan innebära att tydligt definiera ansvarsområden och deadlines för varje medlem i gruppen, samt att upprätta regelbundna möten för att följa upp och justera vår arbetsprocess. 
>* Vi behöver se till att inte glömma bort att hålla ordning på Backloggen. För att förbättra kommunikationen inom gruppen är det viktigt att vi använder verktyg som GitHub på ett mer effektivt sätt, till exempel Prioriteringsordningsfunktionen som finns på Github Projects. 


